# -*- mode: mandoku-view; -*-
#+TITLE: 春秋長歷
#+DATE: 2015-08-24 22:17:28.560920
#+PROPERTY: ID KR1e0112
#+PROPERTY: BASEEDITION WYG    
#+PROPERTY: JUAN 提要
<pb:KR1e0112_WYG_000-1a>¶
欽定四庫全書　　　　　經部五¶
　春秋長厯　　　　　　春秋類¶
　　提要¶
　　　　(臣/)等謹案春秋長厯十卷¶
　　　國朝陳厚耀撰厚耀字泗源泰州人康熙丙戌¶
　　　　進士官蘇州府教授以通算入直¶
　　　内廷改授檢討終右諭徳是書補杜預長厯而¶
　　　　作不分卷帙其凡有四一曰厯證備引漢書¶
<pb:KR1e0112_WYG_000-1b>¶
　　　　續漢書晉書隋書唐書宋史元史及左𫝊註¶
　　　　疏春秋屬詞天元厯理及朱載堉厯法新書¶
　　　　諸説以證推歩之異其引春秋屬詞載杜預¶
　　　　論日月差繆一條為註疏所無又引大衍厯¶
　　　　議春秋厯考一條亦唐志所未錄尤足以資¶
　　　　考證二曰古厯以古法十九年為一章一章¶
　　　　之首推合周厯正月朔日冬至前列算法後¶
　　　　以春秋十二公紀年横列為四章縱列十二¶
<pb:KR1e0112_WYG_000-2a>¶
　　　　公積而成表以求厯元三曰厯編舉春秋二¶
　　　　百四十二年一一推其朔閏及月之大小而¶
　　　　以經𫝊干支為之證佐皆述杜預之説而考¶
　　　　辨之四曰歴存以古厯推隠公元年正月庚¶
　　　　戌朔杜氏長厯則為辛巳朔乃古厯所推之¶
　　　　上年十二月朔元年之前失一閏葢以經𫝊¶
　　　　干支排次知之厚耀則謂如預之説元年至¶
　　　　七年中書日者雖多不失而與二年八月之¶
<pb:KR1e0112_WYG_000-2b>¶
　　　　庚辰三年十二月之戊申又不能合且隠公¶
　　　　三年二月己巳朔日食桓公三年七月壬辰¶
　　　　朔日食亦皆失之葢隠公元年以前非失一¶
　　　　閏乃多一閏因退一月就之定隠公元年正¶
　　　　月為庚辰朔較長厯實退兩月推至僖公五¶
　　　　年止以下朔閏因一一與杜厯符合故不復¶
　　　　續載焉杜預書惟以干支遞排而以閏月小¶
　　　　建為之遷就厚耀明於厯法故所推較預為¶
<pb:KR1e0112_WYG_000-3a>¶
　　　　宻葢非惟補其闕佚並能正其譌舛於考證之¶
　　　　學極為有裨治春秋者固不可少此一編矣乾¶
　　　　隆四十六年十月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
